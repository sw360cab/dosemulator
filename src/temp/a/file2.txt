il progetto si chiama IO, è un ensemble poetico musicale, con supporti video, in cui sia i testi che le musiche sono originali. Anche i video sono tracce tratte dai nostri passati e futuri videopoemi.
Il progetto intende testimoniare il passaggio paesaggio dell'est che diventa ovest, che muove i suoi passi dal gulag al trash, perché è qui e ora che il sole tramonta ad est e ri-tramonta ad ovest, penzolando da un buio all'altro in tilt, appeso alla corda giugulare del cielo.
In questo stato non certo di cose, il soggetto vociante si avventura in una ricerca impossibile vivendo la compresenza paradossale degli opposti. Chatta un tango, sussurra musica elettronica, affonda dentro ritmi balcanici e rime baciate. Canta la sua confusione in tutte le lingue del possibile e inventandosi quelle impossibili mentre suona walzer sulla stessa mai vinta guerra.
